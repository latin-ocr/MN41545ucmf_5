66 Da Smouuoxuu Hominum

auda possibilitate physica absolate loquendo, nullam solidam
rationem afferri posse contra hoc, quod unusquisque homo sicut .
angelum tutelarem ita et proprium daemonem exercitatorem
habear, fatendum est.

2) Possibilitas Moralis. Maioris omnino discriminis est
quaestio, utrum daemonibus facultas moralis praesto sit, qua
singulis hominibus exercendis tamquam impugnatores vacare
queant. Huc spectat duplex quaesitum, videlicet, de prompti-
tudine voluntatis ipsorum daemonum, et de voluntate Dei;
dum autem prior quaestio paucis verbis absolvi potest, altera
maiori prorsus evolutione indiget, curn in ea totius discussionis
nodus apprime consistat. ¹

PRAVA DAEMONUM VOLUNTATE INSPECTA, con-
venientia huiusmodi assignationis indubie omnino admittenda
est. Enimvero, diabolus tamquam simia Dei, cuius divinitatem
nefandissime aemulat, et contra quem super hominum salutem
quasi bellurn gerit, odio maxiano invidiaque suae perversae vo-
luntatis in homines ardet, quos omnes perderquuosque in per-
ditione soeios efficere exoptat. Idcirco, facile conceditur dia-
bolum, quantum de sola sua facultate intrinseca est, cupidissi-
mum esse unicuique homini proprium tentatorem deputare.
Vere simia Dei esset, si suos satellites ita ordinare posset, sicut
Deus in administratione suarum gratiarum angelos bonos, suos
ministros, in custodiam hominum mittit. Sed ex hac sola vo-
luntate daemonum nihil concluditur. Nam, si eis permissum
esset, omne et tantum lacere, quantum vellent, “non aliquis
iustorum remaneret, aut aliquis fidelis esset in terraer et
valde credibile esset, diabolum omnes peccatores, quatenus sibi
iam plene deditos, statim arrepturum fore. De facto autem ita
non fit, quia diabolus a Deo quam maxime cohibetur.

Huius rei ratione contra dictam sententiam de proprio dae-
mone ita arguit CUYCHIUS:17 “neque necessum fuit . . . neque

16. S. Augustinus, in Ps. 61, n. 20 (PL. 36 715),
17. Anuorar (PL. 50 323).

 

